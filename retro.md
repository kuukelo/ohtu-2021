Tehtävä 5.6 - Retrospektiivitekniikat

Retrospektiivin ideana on tarkastella sitä, miten tiimi voisi kehittää omaa toimintaansa saadakseen tulevaisuudessa paremmin tuloksia aikaan. Tähän on 
kehitetty erilaisia tekniikoita, joista yksi on Start, Stop, Continue, More of, Less of Wheel tekniikka. Siinä tiimin työskentelytapoja arvioidaan 
viidestä näkökulmasta. Tarkoituksena on arvioida, millaisia toimintatapoja tiimin tulee ottaa käyttöön (start), lopettaa (stop) ja mitä käytänteitä 
tulee jatkaa (continue). Lisäksi arvioidaan, millaisia käytänteitä tulee käyttää enemmän ja mitä vähemmän (more/less of).
 
Toinen tekniikka on Glad, Sad, Mad tekniikka. Siinä ideana on puolestaan arvioida erilaisia ongelmia, havaintoja ja muutoksia sen mukaan olivatko ne 
positiivisia (glad), negatiivisia (sad) vai suorastaan ärsyttäviä (mad). Kaikista huomioista äänestetään ja huomioita käsitellään sitten 
tärkeysjärjestyksessä sen mukaan, mitkä asiat saivat eniten ääniä tiimiläisiltä. Jos aika loppuu kesken, on näin ehditty käsitellä kuitenkin tärkeimmät 
asiat. Ajan riittäessä voidaan kuitenkin käsitellä kaikki kohdat.
